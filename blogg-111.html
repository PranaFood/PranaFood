
<!DOCTYPE html>

<html lang="sv">
<head>
<meta charset="utf-8"/>
<title>Hur påverkas våra kostvanor? – Prana Food</title>
<style>
        body { font-family: 'Segoe UI', sans-serif; background-color: #f5f5f0; color: #333; margin: 0; padding: 0; }
        .container { max-width: 900px; margin: auto; padding: 30px; }
        h1 { color: gold; }
        .back-link { margin-top: 30px; }
        a { color: #007B5E; font-weight: bold; text-decoration: none; }
    </style>
</head>
<body>
<div class="container"><p>Hur påverkas våra kostvanor?</p>
<p>Publicerat: 2013-10-07</p>
<p>Enl. statistik och forskning vet vi att endast ca 4% av befolkningen i världen är öppna att prova helt nya saker första gången. Därefter bidrar dessa 4% till att skapa en ny trend, som allt fler följer enl. en approximativt exponentiell kurva. När en s.k. kritisk gräns är nådd, d.v.s. när ca 20% av befolkningen antagit den nya trenden, så uppstår ett fenomen som man i matbranschen brukar kalla BOOM, vilket innebär att den stora massan nästan samtidigt accepterar den nya trenden och vi får en näst intill allomfattande förändring i samhället på mycket kort tid.</p>
<p>[caption id="attachment_117" align="alignleft" width="300"]</p>
<p>Expansionell index[/caption]</p>
<p>Låt oss ta några trender som exempel. - Vem åt TexMex-mat (Tacos) för 25 år sedan i Sverige? – Nästan ingen, jag var själv en av de som införde TexMex-maten på restaurang Hard Rock Cafe i Stockholm i slutet av 1980 talet. Idag drygt 20 år senare är TexMex/Tacos den vanligaste maträtten i många svenska hem. Till och med vanligare än köttbullar i vissa hem.</p>
<p>Fredagsmys med godis och chips som pappa och mamma tar fram för att samla familjen är en sådan trend som bildat en ny vana i många hem.  Cola Cola som i min ungdom mestadels dracks som tillbehör i drinkar s.k. groggvirke. Som med tiden blev allt vanligare som enskild alkoholfri dryck vid fest, för den yngre generationen. För att idag vara en vardagsdryck som för många till och med har ersatt mjölken… En trend som skapats genom skicklig marknadsföring genom årtionden. Coca Cola säljer i västvärlden ca dubbel så mycket som Pepsi Cola trotts att Pepsi Cola alltid vinner i smaktester. Medan Coca Cola från början inte fick säljas i Mellan Östern, gjorde att Pepsi Cola är den som säljer mest i dessa länder. Allt beroende på vem som var först med att lyckats marknadsföra sin produkt. Det jag vill säga med detta inlägg är att vi påverkas mer av reklamen än vi tror, inte ens våra egna smaklökar styr vårt val ibland.</p>
<p>Så låt oss vara klara över att trender bildar vanor som skapar grupptryck, och att samhörighet är av större vikt än alla varningar som vi ges via media. Vi kan diskutera mycket om vem som skapar dessa trender och med vilka metoder man påverkar en massa, men detta torde var allmän känt så jag fokuserar istället på lösningen.</p>
<p>När jag pratar med folk som vill banta, köra den ena diet efter den andra, brukar jag försöka kartlägga de vanor de har. Är vi medvetna om vilka vanor vi fick ärva? Är vi medvetna om vilka vanor vi ger till våra barn och hur vårt sätt att äta, dricka skapar omedvetna mönster av uppskattning och belöning i våra barns liv? – Är vi vaksamma över vilka trender vi utsätts för i bruset av ett stressigt liv?  Skapar vi vanor som leder till övervikt, diabetes, ADHD, hjärt- och kärl problem mm. eller främjar vi sunda levnadsvanor?  – Det må vara en uttjatad sanning, men barn gör inte som vi säger utan som vi gör!</p>
<p>← Tillbaka till bloggen</p></div>
</body>
</html>
