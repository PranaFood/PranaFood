
<!DOCTYPE html>

<html lang="sv">
<head>
<meta charset="utf-8"/>
<title>Inspiration till förändring                            –    Hur ändrar vi våra matvanor? – Prana Food</title>
<style>
        body { font-family: 'Segoe UI', sans-serif; background-color: #f5f5f0; color: #333; margin: 0; padding: 0; }
        .container { max-width: 900px; margin: auto; padding: 30px; }
        h1 { color: gold; }
        .back-link { margin-top: 30px; }
        a { color: #007B5E; font-weight: bold; text-decoration: none; }
    </style>
</head>
<body>
<div class="container"><p>Inspiration till förändring                            –    Hur ändrar vi våra matvanor?</p>
<p>Publicerat: 2013-10-10</p>
<p>”Vi väljer godis före frukt”</p>
<p>I går kom min fru hem med ett utklipp från förra veckans Metro med denna rubrik, som jag satte upp på köksväggen för att fundera över. År 2012 köpte vi svenskar frukt för i snitt 21 kr per vecka medan vi köpte socker/godis/glass för hela 34 kronor i veckan.</p>
<p>Jag läste denna rubrik och tänkte att trots den stora mångfalden som finns tillgängligt för oss i vårt moderna samhälle har majoriteten ändå valt att begränsat sig till en ganska ensidig kost när det gäller mat; snabbmat som till ca 80% består av socker-läsk, muskel-kött, smält-ost och vitt vetemjöl i olika former. Vi låter oss lockas av färgglatt lösgodis mer än färgglada färska frukter. Ett smart trick som godisfabrikanterna lyckats skapa för att locka till våra sinnen, från det naturliga till det onaturliga. Där inte enbart smakerna är kopierade från naturens frukter utan även formerna i vissa fall.</p>
<p>Den ensidiga kosten tillsammans med sockret från godis och läsk, ger överskott av vissa näringsämnen såsom protein, energi mm. Detta leder bl.a. till försurning, fetma och förstoppning i våra kroppar. Samtidigt får vi underskott av andra näringsämnen såsom fibrer, vitaminer och vissa mineraler, enzymer, antioxidanter mm. som bl.a. hjälper kroppen att reglera PH värdet, tarmfunktion och hormonreglering mm. I längden skapar detta obalans vilket bidrar till ohälsa.</p>
<p>Lördagsgodis och läsk är en stor bov i detta och som vi överkonsumerar allt mer och mer av. Det har nästa blivit en tradition i många svenska hem. Vi har starka känslokopplingar för den stunden vi ska ut i affären med våra småttingar och fylla godispåsen inför helgen med godis i olika färger och former.</p>
<p>Alla vet att det är nyttigare med frukt än godis, men vi är alla offer för våra sinnen och låter oss luras undermedvetet genom detta. Anledningen till att vi köper mer godis än frukt är helt enkel att det görs mer reklam för godis än för naturens hälsosamma alternativ. Och att reklamen och godisets utformning och smak skall tilltala våra sinnen vilket undermedvetet styr oss i fel riktning.</p>
<p>Vi bör uppmärksamma denna undermedvetna styrnings process och fokuserar på vårt beteende för ökar kunskap och förståelse vilket ökar vår möjlighet till förändring.</p>
<p>Men all förändring i våra liv inklusive att äta mer frukt och mindre godis kräver minst tre saker;</p>
<p>kunskap</p>
<p>förståelse</p>
<p>inspiration</p>
<p>Det behöver inte nödvändigtvis vara i den ordningen men utan dessa ingivelser kommer ingen förändring att ske.</p>
<p>Era barn kommer säkert inte att jubla över den nya vanan som ni tänker införa. Men vi vet enl. vetenskapliga studier om vårt beteende, att lyckas introducera en ny vana eller för att ändra en etablerad dålig vana. Behöver vi upprepa det nya beteendet/blivande vanan under</p>
<p>minst 3</p>
<p>veckor, innan detta nya beteende har blivit en ny vana. Så var tålmodig den först tiden och håll ut så kommer Ni nå ert nya mål.</p>
<p>Kom ihåg att; man kan bara</p>
<p>motivera</p>
<p>sig själv, men Du kan</p>
<p>inspirera</p>
<p>andra till förändring.</p>
<p>Här är tre saker att tänka på inför er inspirationskampanj för hälsa:</p>
<p>Ge inte upp även om ni eller barnen inte vräker i sig fruktsalladen de första tillfällena.</p>
<p>Kom ihåg att barn gör som ni gör och inte som ni säger.</p>
<p>Håll den nya goda vanan i minst tre veckor och skapa positiv atmosfär runt den.</p>
<p>Då jag jobbade för Södertälje kommuns skolor och införde hälsosam mat till skolbarnen så lärde jag mig tämligen snabbt att om du ger hela morötter till småbarn blir intresset svalt. Men om jag skar moroten i stavar och serverar en hemgjord dippsås eller färskost till, så blir det en hit bland barnen. Gör du en fruktsallad så använd frukter som barnen redan gillar. Skapa god och mysig stämning runt maten, lägg upp maten fint som om det vore fest. Vi måste tala till alla sinnena om vi vill få till en varaktig förändring.</p>
<p>Lycka till.</p>
<p>Pierre Hanell</p>
<p>← Tillbaka till bloggen</p></div>
</body>
</html>
